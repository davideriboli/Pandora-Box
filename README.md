---
icon: LiBookOpen
---
# Pandora’s Box

Questo *repository* è nato come supporto digitale al percorso formativo riservato al corpo docente del Liceo Artistico "F. Mengaroni" di Pesaro e si è svolto tra dicembre 2025 e gennaio 2026, denominato “Progetto Mida”, 

 I due moduli relativi alle **Intelligenze Artificiali Generative applicate alla didattica della grafica e della composizione multimediale** sono stati condotti da:

- **prof. Davide Riboli**, Accademia di Belle Arti “M. Sironi”, Sassari - {[CV](DR-CV.pdf)} curatore di entrambi i moduli.
- **prof.ssa Luciana Forlani**, Liceo Artistico “F. Mengaroni”, Pesaro - tutor del modulo di Didattica della Grafica.
- **prof.ssa Silvia Vimini**, Liceo Artistico “F. Mengaroni”, Pesaro, tutor di *authoring* Multimediale.

Visto che il materiale raccolto può essere d’aiuto anche per altri, sarà mantenuto aggiornato e disponibile il più a lungo possibile. Per le date di ultima modifica, fanno fede quelle riportate da GitHub.

## Struttura 

Il *repository* contiene dispense, appunti e risorse organizzati in forma di *vault* [Obsidian](https://obsidian.md). Dopo averlo scaricato ed espanso, dovrete consultarlo con Obsidian, un software gratuito e disponibile per qualsiasi sistema operativo, dedicato alla costruzione di basi di conoscenza e *digital garden*. La procedura è questa:

1.  **Scarica il repository:**
    * Vai su https://github.com/davideriboli/Pandora-Box (se state leggendo questa pagina da internet, ci siete già).
    * Clicca sul pulsante verde in alto a dx e poi **Download ZIP**.
    * Estrai la cartella sul tuo computer.
2.  **Aprila con Obsidian:**
    * Se non lo hai ancora, scarica [Obsidian](https://obsidian.md)
    * Scegli l'opzione *Open folder as vault* (“Apri cartella come vault”) e seleziona la cartella estratta.
    * Alla domanda “Questo vault contiene plugin di terze parti[…]”, scegli di fidarti e poi controlla se c’è bisogno di qualche aggiornamento. 
    * Il resto, compreso come impostarlo in italiano, è molto intuitivo e sulla rete ci sono godzillioni di manuali e tutorial.

### Licenze e Copyright

Tutti i materiali originali e le dispense create dal prof. Davide Riboli sono distribuiti sotto licenza **Creative Commons Attribuzione - Non commerciale - Non opere derivate 4.0 Internazionale (CC BY-NC-ND 4.0)**.

[Visualizza il testo completo della licenza](https://creativecommons.org/licenses/by-nc-nd/4.0/deed.it)

I materiali di terze parti inclusi nel *vault* a scopo didattico rimangono di proprietà dei rispettivi autori e sono distribuiti nel rispetto delle licenze d'origine.
